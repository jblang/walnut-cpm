


                       De NOS BASICODE voor CP/M systemen.
                       ==================================

                                             Albert van der Horst
                                             Henk Wevers
                                             april 1983


        Achtereenvolgens zullen we in deze gebruiksaanwijzing de volgende 
        punten behandelen:

        1.   Hoe gebruik ik de programma's.
        2.   Hoe pas ik de programma's aan voor mijn systeem.



        De  BASICODE  programmatuur  voor CP/M systemen  bestaat  uit  de 
        volgende programma's:

        - BCREAD  .COM
        - BCWRITE .COM
        - BCTEST  .COM
        - CONVERT .COM
        - BC2     .BAS

        Bovenstaande  programma's zijn voor het daadwerkelijk gebruik van 
        BASICODE.

        Op  de  bij  de  CP/M gebruikersgroep  van  de  HCC  verkrijgbare 
        diskette staan ook nog de programma's

        - BCREAD  .ASM
        - BCWRITE .ASM
        - BCTEST  .ASM
        - CONVERT .BAS

        Deze programma's zijn bedoeld om de programmatuur aan tev  passen 
        aan  een  specifiek CP/M systeem.  We verwachten dat  binnen  een 
        gebruikersgroep voor de meeste systemen deze aanpassing snel voor 
        elkaar  zal  zijn,  zodat voor de meeste computers kant en  klare 
        programmatuur beschikbaar zal zijn.

        Naast  deze  programmatuur is er nog een  vrij  eenvoudig  stukje 
        hardware  nodig  om een casetterecorder op uw computer te  kunnen 
        aansluiten. Daarover later meer.

        In  ieder geval dient U voor het gebruik van BASICODE onder  CP/M 
        te   beschikken   over   een  CP/M  computer   met   minimaal   1 
        parallelpoort.   Vooor  dit  laatste  is  een  parallel   printer 
        aansluiting (b.v. Centronix type) bruikbaar.
        Tevens  is  een  BASIC  interpreter van  bij  voorkeur  Microsoft 
        noodzakelijk (MBASIC).














                             Het werken met BASICODE

        Het lezen.
        ---------

        - Sluit de casseterecorder via de speciale interface aan.
        - Tik BCREAD filenaam.bas
        - Start de recorder zodra dat wordt aangegeven
        - Stop de recorder zodra dat wordt aangegeven

        Het BASICODEprogramma staat nu op de diskette als een z.g. ASCII-
        file. 

        Het  lezen  van de cassette kan zowel bij lezen  als  bij  testen 
        onderbroken  worden,  door een willekeurige toets in te  drukken, 
        maar alleen als de recorder stil staat. 

        We  moeten  nu het programma geschikt maken voor BASICODE  II  en 
        voor  de  Basicinterpreter.  Deze laatste vraagt  spaties  om  de 
        sleutelwoorden,  terwijl  dit  niet  is  geeist  in  de  BASICODE 
        standaard.

        - Tik CONVERTEER filenaam    (dus zonder .BAS !)

        Het  programma wordt nu van spaties voorzien zoals op het  scherm 
        zichtbaar  is.  Het  gewijzigde programma staat nu onder de  naam 
        FILENAAM.BAS op de diskette, het orginele programma onder de naam 
        FILENAAM.BAK.

        - Start nu de BASIC interpreter met b.v.  MBASIC

        - Tik LOAD "FILENAAM" (de file wordt geladen)
        - Tik MERGE "BC2"     (BASICODE2 wordt geladen"

        U  kunt het programma nu starten met RUN en/of eventueel naar  de 
        diskette  wegschrijven.  Na  dit wegschrijven  is  het  programma 
        zonder enig probleem uitvoerbaar met b.v. MBASIC FILENAAM
             

        Het wegschrijven van een programma naar de casetterecorder
        ----------------------------------------------------------

        - Sluit de cassetterecorder aan via de speciale interface
        - Zorg dat het weg te schrijven programma geen regelnummers
          onder de 1000 meer heeft, eventueel voor het saven onder
          basic eerst DELETEn !
        - Start de recorder
        - Tik BCWRITE filenaam.bas
        - Stop de recorder zodra de prompt (A>) zichtbaar wordt.
        - Let erop dat BASICprogramma's weggeschreven moeten zijn met de 
          A (ASCII) optie !















        Het aanpassen van de programmatuur
        ---------------------------------

        De  file BC2.BAS bevat de routines voor het BASICODEII  protocol. 
        Deze  file moet als een ASCII-file op de diskette  staan,  anders 
        kunnen  we  de  regels niet mergen.  Eventueel  na  wijzigen  dus 
        wegschrijven met SAVE "FILENAAM",A.

        Deze  routines  moeten  worden  aangepast  voor  wat  betreft  de 
        cursorbesturing, screenclear, en het ophalen van de cursorpositie 
        voor de terminal die U gebruikt.
        De betreffende regels zijn:

        100 - 110 screenclear
        110 - 120 cursorbesturing (HO en VE bevatten de positie, 0,0 is
                  linksboven)
        120 - 130 ophalen van de cursorpositie in HO en VE

        Mocht  Uw  terminal  niet in staat zijn de  cursorpositie  op  te 
        halen, wijzig dan deze regels in:

        120 IF HO > (uw regellengte) THEN HO = (uw regellengte)
        121 IF VE > (uw aantal regels) THEN VE = (uw aantal regels)
        122 RETURN

        De overige regels kunt U voor MBASIC zo overnemen.


        Aanpassing van BCREAD en BCWRITE en BCTEST
        ------------------------------------------

        Hiervoor  hebt  U  de assemblerfiles nodig en de  standaard  CP/M 
        assembler  ASM.COM.  Voor wat betreft de timing van  het  geheel, 
        hier  dient  U enigszins te  experimenteren.  De  aanlooppieptoon 
        heeft een bepaalde lengte,  probeer die zo nauwkeurig mogelijk te 
        realiseren.

        BCTEST
        -----

        Voor het testen van een tape is er het programma BCTEST.COM.

        Dit is heel simpel:

        - type UCTEST en start de cassette

        Nu verschijnt er een beeld als volgt op het scherm:
                        *                    *

                       *                      *

        Wanneer  de linkse en rechtse sterren mooi onder elkaar staan  en 
        het  goed te zien is welke bij welke hoort dan komt de band  goed 
        door. Ze mogen wel iets op en neer gaan, maar van elke ster dient 
        duidelijk te zijn aan welke kant hij hoort.











        Uitleg:
        De linkse sterren geven de lengte aan van de korte 2400 perioden, 
        de rechtse van de lange 1200 perioden.  De onderste twee zijn van 
        de  halve periode dat het signaal 0 is en de bovenste 2 horen bij 
        5 volt signaal. 


        Normaal  heeft een tekstfile onder CP/M zowel Carriage Return als 
        Linefeed  tussen de regels staan.  Ten behoeve van BASICODE wordt 
        hier de linefeed afgehaald bij schrijven en teruggezet bij lezen.  
        Verder wordt,  wanneer de FIG optie aan staat er om de 64 charac-
        ters een Carriage Return toegevoegd. Dit zal men alleen gebruiken 
        bij  FIGFORTH schermen.  Bij het lezen met de FIG  opties  worden 
        regels aangevuld tot 64 characters.

        BCREAD en BCWRITE
        -----------------

        De  programmas  kunnen met de normale DIGITAL RESEARCH  assembler 
        ASM  geassembleerd  worden.  Er is geen gebruik gemaakt  van  Z80 
        codes.
        De programmas zijn voldoende gedocumenteerd om modifikaties moge-
        lijk  te  maken.  Het volgende is bedoeld om degenen  op  weg  te 
        helpen  die wellicht geintimideerd worden door een assembler lis-
        ting,  maar toch best in staat zijn om de eenvoudige  wijzigingen 
        door te voeren voor hun eigen systeem.  Dit laatste vooropgesteld 
        dat  er geen uitgebreidere modifikatie nodig zijn,  zoals bij  de 
        Osborne het geval was.   
        Met enig geluk is het voldoende de z.g. 'assembler switchen' om te
        zetten. Bijvoorbeeld wordt door 

                LET    OSBRN    0

        alles wat op de Osborne betrekking heeft uitgeschakeld.
        Verder moet met 

                LET     MEMMAP  0 i.p.v. 1 gezet worden

        wanneer  de  Centronics  poort op een I/O  poort  staat,  hetgeen 
        normaal het geval zal zijn en moet met

        PAPORT  EQU     XXXX

        het poort adres ingesteld worden.  Dit laatste zal dus een  getal 
        kleiner dan 256 zijn bij I/O poorten.
        Op  dezelfde  manier  moet ook voor  'SCREEN'  een  geheugenadres 
        ingevuld  worden,  dat  direct op het scherm te zien is (als  dit 
        z.g. 'memory mapped video' aanwezig is)

        ------------- ALS HET MOEILIJK WORDT ----------------------

        Hieronder  volgen  enige opmerkingen om behulpzaam  te  zijn  bij 
        verdere problemen.
        Wanneer  er geen memory mapped video is,  zullen de verschillende 
        handigheidjes  die laten zien wat er verstuurd wordt,  niet  snel 











        genoeg zijn en achterwege moeten blijven.

        Tijdens de testfase kan men, m.b.v. 

                LET     DEBUG   1   

        meer informatie op het scherm krijgen.

        Dit  werkt  alleen bij memory mapped video en  niet  te  langzame 
        processors.
        Omdat  er met software loops getimed wordt,  zijn alle interrupts 
        uitgeschakeld.  Bij  de Osborne betekent dit bijv.  dat  de  disk 
        drive  niet  uitgeschakeld  wordt tijdens het schrijven  van  een  
        cassette.  (Als  men dat vervelend vindt,  kan men met  schrijven 
        wachten tot het diskdrive lampje uitgaat)
        Bij andere computers moet wellicht,  telkens wanneer de  computer 
        naar het toetsenbord moet kijken, de interrupts even ingeschakeld 
        worden.
        De  grenzen voor de vertragings loops zijn gebaseerd op 4MHz  Z80 
        zonder  'wait  states'.  Men kan aan de trailer en  header,die  5 
        seconden moeten duren,  de constante 'DEL24' controleren en even-
        tueel  bijstellen.  In eerste instantie kan men dan voor  'DEL12' 
        het dubbele van 'DEL24' nemen. Met een klein testprogrammatje die 
        een vast aantal periodes schrijft (m.b.v.  BEEPV) kan men dit nog 
        controleren. 
        Bij  het  lezen is er alleen de constante 'CRIT',  die  de  grens 
        aangeeft tussen wat als een 1 en wat als 0 beschouwd wordt.
        Bij redelijke hardware blijkt deze vrij ongevoelig te zijn. 
        'CRIT' kan men ook evenredig bijstellen. Een betere (en tijdrove-
        nde ) procedure is: de grenzen bepalen waartussen 'CRIT' zich mag 
        bewegen, en daar het midden van kiezen.
        Bij  de UCTEST tenslotte kan men de horizontale schaal  eventueel 
        halveren  of verdubbelen,  door arithmetische shifts in te voeren 
        of weg te laten.
































        BENODIGDE HARDWARE
        ------------------

        De hardware is zeer simpel en bevat geen voeding. 
        We  gaan  uit  van de aanwezigheid van een  Centronics  interface  
        poort.   Deze bevat (o.a.) 8 bits data uitvoer naar de printer en 
        1 bit invoer ( ready signaal ).   Deze worden  gebruikt,   zonder  
        verdere  modifikatie   of aansturingscommando's.   Dit heeft  tot 
        gevolg   dat  het  interface  voor alle CP/M  machines  hetzelfde  
        kan   zijn.   De  pintelling zoals die in het  volgende  gebruikt 
        wordt  is die van de 'normale' Centronics  connector  zoals   die  
        b.v.  in de  Epson printers etc. wordt toegepast (36-polig Amphe-
        nol)

         CENTRONICS                                                             
                                                                                
                                                                                
          BIT 0   _________                              
          _______|   1K    |_________                             
             ->  |_________|         |                                                
                                     |                                          
          BIT 1   _________          |      _________       ->  CAS INPUT  
          _______|   3K    |_________|_____|  5K6    |_________
             ->  |_________|         |     |_________|   |                            
                  (optioneel)        |                  ___                            
                                     |                 |   |          
                                  ------               |1K |          
                                  ------  56nF         |   |          
                                     |                 |   |          
                                     |                  ---           
                                     |                   |            
          ___________________________|_________________________
                                                            ->  CAS AARDE 

        De 3 Kohm weerstand wordt nu nog niet gebruikt,  maar is  bedoeld 
        om  in de toekomst voor een golfvormverbetering te kunnen  zorgen 
        door  2  bits te gebruiken.  Wellicht is dat niet  haalbaar  voor 
        langzame processoren.
                                                            




























          PRINTER READY                      ________                
          ___________________________ ______| 22 OHM |_________   
             <-       |              |      |________|      <-  CAS LUID-
                      |              |                          SPREKER
                      | DUG          | ZENER 4.7V                            
                    _____          ______                                       
                      .              .  |                                       
                     / \            / \                                         
                    /   \          /   \
                   /_____\        /_____\                                       
                      |              |                                          
                      |              |                                          
          _____________________________________________________  CAS AARDE      
                                                             <-                 


        Men dient een stevig signaal toe te voeren aan dit interface. Dit 
        is  geen probleem als men de luidsprekeruitgang gebruikt van  het 
        soort  goedkope  cassette  recorders waar 4 1.5  Volt  cellen  in 
        kunnen  (dus 6 Volt voeding ) De HiFi apparaten geven i.h.a. toch 
        heel slechte resultaten als  opslagmedium !
        Deze  apparaten hebben een ingebouwde opnamesterkteregeling,  dat 
        is  ook een zorg minder.  Hoewel het test programma het  mogelijk 
        maakt eens te bekijken wat het effekt van de regelknoppen is, kan 
        men zonder meer de zaak op zijn hardst zetten.

        Voor de niet-elektronici:

        het  schema  bevat niets magisch en er gebeurt bijna  niets   Bij 
        lezen  van de cassette wordt alleen de computer  beveiligd  tegen 
        verkeerde  spanning  Bij schrijven wordt het signaal verzwakt  en 
        de hoge tonen nog eens extra.






























